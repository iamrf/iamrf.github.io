---
layout: post
title:  "جنگوی زنجیر گسسته - مقدمه"
date:   2019-11-28 17:30:00 +0400
categories: ['آموزش جنگو', ]
tags: ['آموزش جنگو', 'جنگو زنجیر گسسته', 'Django', 'پایتون',]
thumbnail: 'files/img/django-logo-negative.png'
published: true
---
اگر دوست دارید با فریمورک جنگو Django کارکنید و دنبال آموزش جنگو در اینترنت بگردید کلی مطلب آموزشی مفید و غیر مفید پیدا میکنید که میتونه کمکتون کنه. به همین خاطر ما در سری "جنگوی زنجیر گسسته" 
چرخ را دوباره اختراع نمیکنیم ([منظور از اختراع دوباره چرخ چیست ؟][reinventing_the_wheel])
، از کلیشه ها فاصله میگیریم و از ترفند ها و مفاهیم جدیدی که یک توسعه دهنده جنگوی آماتور را به یک توسعه دهنده حرفه ای با یک دید حرفه ای تبدیل خواهد کرد، حرف میزنیم.
برای همین از صفر شروع نمیکنیم و فرض بر این است که شما توانایی طراحی و اجرای یک پروژه جنگو حتی در حد مبتدی را دارید.
در این سری آموزشی از منابع مختلفی استفاده میکنیم و بیشتر تلاشمون بیان مفاهیمیه که در منابع آموزشی به زبان پارسی بهشون اشاره ای نشده و یا کمتر مورد بحث قرار گرفتن.

خب حالا چرا جنگوی زنجیر گسسته؟
جنگوی زنجیرگسسته (به انگلیسی: Django Unchained) در واقع نام یک فیلم وسترن است که در آن دکتر «کینگ شولتز» که یک شکارچی جایزه‌بگیر است، برده‌ای سیاه پوست به نام «جنگو» را می خرد تا به او در به دام انداختن خلافکاران کمک کند، پس از کشتن خلافکاران دکتر «کینگ شولتز» به جنگو کمک می‌کند تا همسرش را که در چنگ یک مزرعه دار ثروتمند و بی رحم بنام «کلوین کندی» است را نجات دهد… [ویکیپدیا][django-unchained]

 پس اگر میخواهیم حرفه ای شیم و نقش اول داستان را خودمون بازی کنیم باید بعد از نابود کردن آدم بدا (بعد از آشنایی اولیه با جنگو) بریم سراغ جناب 
"کلوین کندی"
مزرعه دارِ ثروتمندِ قوی و بی رحم!

<blockquote class="grey lighten-3">
ما در این آموزش از سیستم عامل
<b> 
لینوکس
</b> ، <b>
پایتون نسخه ۳ 
</b>
و
<b> 
جنگو نسخه ۲.۲
</b> 
استفاده میکنیم .
</blockquote>

<br>
<h5>آموزش از صفر</h5>
بهترین راه برای آموزش مقدماتی و اصولی جنگو به نظر من اسناد رسمی جنگو (داکیومنت های سایت رسمی جنگو) است که همه مفاهیم را حتی با مثال بطور کامل پوشش داده و میتونید از طریق [این لینک][django-docs-link] به سایت رسمی پروژه جنگو رفته و از اسنادش استفاده کنید.
البته اگر رابطتون با زبان انگلیسی خوب نیست و یا دیدن ویدئو آموزشی را به خواندن مقاله و کتاب ترجیح میدید و یا هرچی، با یه سرچ ساده در گوگل میتونید به خواسته تون برسید.

<br>
<h5>مخاطب ها</h5>
مخاطب های این سریِ آموزشی، توسعه دهنده های مبتدی و نیمه حرفه ای هستن که با جنگو آشنان و حتی مدت طولانی تجربه کار با جنگو را هم دارند اما دنبال ماجراجویی بیشتر در این حوزه اند.

<br>
<h5>حرف آخر</h5>
همه تلاشمو میکنم که هر ماه یک قسمت از 
"جنگوی زنجیر گسسته"
را در همین وبلاگ منتشر کنم.

حتما میدونید از مشارکت شما هم بسیار لذت میبرم.


[django-unchained]: https://en.wikipedia.org/wiki/Django_Unchained

[reinventing_the_wheel]: https://fa.wikipedia.org/wiki/%D8%A7%D8%AE%D8%AA%D8%B1%D8%A7%D8%B9_%D8%AF%D9%88%D8%A8%D8%A7%D8%B1%D9%87_%DA%86%D8%B1%D8%AE
[django-docs-link]: https://www.djangoproject.com/
